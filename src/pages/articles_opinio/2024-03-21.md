---
layout: ../../components/Layout.astro
image: /../0_predeterminada.png
date: 21 de març del 2024
title: Amb el canvi governamental, la veritable pèrdua recau en el poble
author: Xavier Boquete
---
# Amb el canvi governamental, la veritable pèrdua recau en el poble

La nova manera de governar deixa clar a la intenció d'intentar millorar l'anterior, *canviant part del projecte inicial de la pacificació del nucli antic.* Les obres del carrer Major i del passeig de la via van a bon ritme, però aquests canvis no han estat en benefici del poble. S'han tret els arbres del carrer Major, de més de 60 anys, *deixant al poble sense ombres* perquè amb la sequera no es permet plantar. També, els veïns del carrer Picasso tindran greus dificultats per entrar als seus pàrquings, ja que, gràcies als canvis, quedarà molt estret.

El poble perd quan, després de quasi un any, *encara no sabem si es portarà a terme el projecte del Centre de Dia* i els Pisos Tutelats a l'antic cinema, ja que no figura en el Pla Local d'Habitatge, aprovat el passat mes de desembre. Sent l'únic projecte redactat i amb finançament; un pressupost municipal i una subvenció de 1.4000.000 euros. Ja portem un any de retard i si no s’executa aviat, *es perdrà la subvenció*.

El poble continua perdent quan el govern permet a la companyia *"Anaigua" fer negoci amb la situació de sequera*, quan són els culpables del mal estat de la xarxa d'aigua. I adoptant altres mesures, per tal de treure més beneficis, com posar comptadors electrònics, pagant-los el veí.

Els que venien a obrir les portes de l'Ajuntament, fan que la transparència brilli per la seva absència. Què s'amaga? *Els regidors de l'oposició no tenim accés a la informació*. Ens han respost a les instàncies després de sis mesos i de la intervenció de la GAIP, i ara, novament, donen llargues. S'excusen en la falta de mitjans, però això no és veritat. *No hi ha voluntat política de ser transparents*. Una vegada més, tot són paraules no fets.

*La sensació que el govern no té uns objectius clars és latent*. El que preval és repartir la cadira de l'alcaldia. És evident, que entre els dos grups que formen el govern hi ha competició per qui publica abans a les xarxes privades i l'últim lloc on recau és al de l'Ajuntament.

Una vegada més, deixen enrere el poble en l'escala de poder.

Us desitgem una bona Festa del Roser a La Beguda i una bona Festa Major Petita a Masquefa!