---
layout: ../../components/Layout.astro
image: /foto-principal.jpg
date: 9 setembre 2024
title: L’escola El Turó perd espais
description: El dilluns de la tornada a l’escola es va llevar amb una sorpresa
---
# L’escola El Turó perd espais

### El dilluns de la tornada a l’escola es va llevar amb una sorpresa

El nou equip de govern, malgrat haver-hi una moció de ple aprovada per unanimitat de tots els grups municipals, li permet a la Generalitat retirar els mòduls de l’escola El Turó. Aquesta actuació, que comporta perdre d’espais polivalents al centre, s’ha dut a terme, unilateralment, sense informar a tots els grups polítics que havíem votat en aquella moció.

El curs passat, per unanimitat de tots els grups: Junts, PSC, ERC, la CUP i Ciutadans, no es va valorar adequada la retirada dels mòduls en el ple municipal i es va plantejar la necessitat de mantenir-los fins que no es comptés amb els espais suficients que necessita el centre per poder oferir als alumnes tots els serveis.

En l'espai on hi havia els mòduls es preveia construir un edifici annex per ampliar els espais de l'escola. En aquest annex es va projectar el gimnàs, el menjador d'infantil, la biblioteca... Pel fet que aquest edifici encara no s'ha construït, l'escola té dèficit d'espais. Aquests dos mòduls, que ara s'han retirat, s'utilitzaven com a aules per a fer desdoblaments o espais polivalents. Disposar dels espais suficients és essencial per al bon funcionament del centre.

Junts per Masquefa es posa a disposició de l’Ajuntament i la comunitat educativa per tal de continuar reclamant al Departament d’Educació de la Generalitat de Catalunya una ampliació del centre per tal que disposi dels mateixos espais que la resta de centres d’educació infantil i primària del municipi.

Hem d’apostar per la qualitat i l’equitat de tots els centres escolars del nostre municipi.