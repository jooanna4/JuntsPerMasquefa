---
layout: ../../components/Layout.astro
image: /foto-principal.jpg
date: 18 d’abril del 2024
title: L’ajuntament elimina la bonificació de vehicles de més de 25 anys en l’impost de circulació
description: L’ajuntament ha eliminat, per motius mediambientals, la bonificació que va implantar Junts per Masquefa
---
# L’ajuntament elimina la bonificació de vehicles de més de 25 anys en l’impost de circulació

### L’ajuntament ha eliminat, per motius mediambientals, la bonificació que va implantar Junts per Masquefa

Fins ara, els vehicles amb una antiguitat mínima de 25 anys rebien una bonificació en l’impost de circulació. Una mesura que Junts per Masquefa va implantar fa uns anys i que l’actual govern, encapçalat per Roger Vázquez, ha eliminat.

L’Ajuntament ha deliberat que els vehicles entre els 25 i els 30 anys paguin l’impost, al·legant que són els més contaminants.

Encara que, segons un estudi realitzat per la Federació Espanyola de Vehicles Antics (FEVA) els vehicles antics tenen un impacte mínim en la contaminació i el trànsit degut al seu baix ús, distàncies curtes i consum de combustible reduït. Segons l'informe, el 61% d'aquests vehicles circulen menys de 20 dies a l'any.

Per aquest motiu, Junts per Masquefa va votar en contra de l’eliminació de la bonificació en l’impost de circulació al ple del 19 d’octubre del 2023.

“Són decisions com aquesta les que fan que mantenir i gaudir dels nostres cotxes es torni cada vegada més difícil”, comenta un ciutadà masquefí.

Actualment, el mercat de cotxes està en auge i cada cop hi ha més compradors que aprofiten els preus més baixos dels cotxes antics. A Masquefa, hi ha uns 300 vehicles afectats que, a més, tenen l’avantatja d’endinsar-se dins la ciutat de Barcelona en qualsevol moment.